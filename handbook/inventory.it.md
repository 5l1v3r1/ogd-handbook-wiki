---
Title: Inventariazione dei dati
Category: Identify
Handbook: yes
Tags:
Date: 2016-05-25
Slug: inventory
Authors:
Summary: Secondo le dimensioni dell’organizzazione, l’inventariazione è un passo raccomandato, ma non obbligatorio per la pubblicazione di OGD.
Lang: it
Draft: yes
---

Un inventario offre una panoramica dei dati disponibili e facilita la selezione di quelli che si prestano a essere OGD. Su opendata.swiss possono comunque essere pubblicati anche singoli set di dati.

#### Situazione a livello federale

Nell’ambito della Strategia sul libero accesso ai dati pubblici in Svizzera 2014-2018, alla Confederazione è assegnato il seguente mandato:

> **M4 Inventariazione dei dati della Confederazione**

> È allestito gradualmente e pubblicato un elenco centrale di tutti i dati dell’Amministrazione federale adatti a essere messi a disposizione in formato aperto. Questo inventario funge da base per lo sviluppo e la pianificazione ulteriori dell’offerta di tali dati.

L’Archivio federale coordina quest’elenco centrale destinato a contenere informazioni su:

- banche dati;
- registri (i cosiddetti data warehouse);
- raccolte analoghe di set di dati strutturati.

L’Archivio federale ha già svolto, [e documentato qui](/it/library/bericht-datenbestaende-bund), una prima tornata di inventariazione. La seconda è prevista per l’autunno 2016.

Diversi Paesi hanno già esperienza nell’inventariazione dei dati:

- [Gran Bretagna](http://data.gov.uk/data/search);
- [USA](https://project-open-data.cio.gov/implementation-guide);
- [Paesi Bassi](http://www.openstate.eu/en/2014/10/government-wide-data-inventory-ready-in-spring-2015/). 
