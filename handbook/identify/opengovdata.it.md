---
Title: Definizione di Open Government Data (OGD)
Category: Identify
Handbook: yes
Tags:
Date: 2016-06-26
Slug: opengovdata
Authors:
Summary: Con questo termine s’intendono i dati di enti governativi messi gratuitamente a disposizione di tutti gli interessati, possibilmente in un formato leggibile dalle macchine (machine readable), per il loro riutilizzo («dati aperti»).
Lang: it
Draft: yes
---

Sul portale svizzero opendata.swiss si trovano per esempio set di dati molto diversi fra loro, come i confini dei Comuni svizzeri, statistiche demografiche, immagini fornite in tempo reale dalle webcam meteorologiche in Svizzera, documenti storici o un catalogo della letteratura svizzera. Spesso vengono caricati set di dati completi che l’utente può rielaborare o combinare. In questo modo è possibile sfruttare i dati disponibili per nuove applicazioni e visualizzazioni.

Già oggi, sono messe a disposizione gratuitamente molte informazioni, che però sovente non vengono segnalate come OGD. Questi set di dati sono ideali per la pubblicazione su opendata.swiss, dato che possono essere collegati al portale senza grande dispendio di tempo.

Maggiori ragguagli sugli OGD:

* la [Strategia sul libero accesso ai dati pubblici in Svizzera 2014-2018](https://www.egovernment.ch/it/umsetzung/e-government-schweiz-2008-2015/open-government-data-schweiz/) definisce gli obiettivi e le misure a livello federale e funge da base per la collaborazione con i Cantoni e i Comuni; 

* chi vuole saperne di più sugli OGD può visitare il sito della [Open Knowledge](https://okfn.org/), una fondazione internazionalmente riconosciuta, o quello della sua [sezione italiana](http://it.okfn.org/). La sezione svizzera, l’associazione [Opendata.ch](http://opendata.ch), organizza incontri informativi per utenti o semplici interessati agli OGD e rappresenta la comunità OGD. 

#### Sfruttare le conoscenze disponibili

Numerose organizzazioni pubblicano già oggi OGD e mettono a disposizione il loro know-how e la loro collaborazione. Per maggiori informazioni rivolgersi all’Archivio federale ([contatto](mailto:opendata@bar.admin.ch)).

Per scoprire quali set di dati sono più richiesti è importante cercare per tempo il dialogo con i potenziali utenti, ad esempio giornalisti, programmatori o l’associazione [opendata.ch](http://www.opendata.ch).
