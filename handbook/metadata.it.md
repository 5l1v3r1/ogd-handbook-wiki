---
Title: Caricamento dei metadati su opendata.swiss
Category: Publish
Handbook: yes
Tags:
Date: 2016-06-24
Slug: metadata
Authors:
Lang: it
Draft: yes
Summary: Una volta scelta l’opzione di pubblicazione, i metadati vanno caricati su opendata.swiss seguendo le tre tappe seguenti.
---

1. preparazione organizzativa e tecnica da parte del fornitore dei dati;
2. caricamento nel catalogo di opendata.swiss;
3. attivazione del catalogo aggiornato su opendata.swiss.

Il [manuale illustra](/it/library/anleitung-datenpublisher) nel dettaglio il sistema del portale opendata.swiss.

## Preparazione

Attribuzione dei ruoli

- Designazione del titolare dei dati (o data owner): in seno all’organizzazione, chi è responsabile per i dati e la loro pubblicazione?
- Designazione del fornitore dei dati: chi detiene la responsabilità tecnica (possibili compiti: registrazione di metadati, test, aggiornamento)?
- Designazione di un addetto alla verifica della qualità delle descrizioni e dei metadati e di una persona incaricata di rispondere alle domande tecniche/di contenuto sui dati.
- Designazione del single point of contact (SPOC) per il gestore del portale.

Preparazione di dati e metadati

- Verifica delle basi [legali per la pubblicazione](/it/prepare/frameworks).
- Scelta delle [condizioni d’uso appropriate](/it/prepare/terms).
- Verifica del formato in cui i set di dati vengono pubblicati.

> ### Formato dei file: raccomandazioni

> In linea di principio vige la massima libertà in merito al formato in cui si desidera mettere a disposizione i dati su opendata.swiss. L’Archivio federale raccomanda tuttavia di attenersi ai formati riportati nel documento [Raccomandazioni per OGD Formati](/it/library/empfehlungen-formate).

- Se necessario, svolgimento di prove atte a garantire la qualità dei dati.

## Importazione dei metadati

Per poter registrare metadati su opendata.swiss, è necessario avere uno spazio specifico nel sistema dell’Archivio federale. Chi non avesse ancora pubblicato dati sul portale, deve [annunciarsi all’indirizzo](opendata@bar.admin.ch). Dopo di che, occorrerà in particolare:

- acquisire dimestichezza con l’interfaccia grafica e i campi DCAT-AP. Per informazioni dettagliate sul sistema, consultare [il manuale di opendata.swiss](/it/library/anleitung-datenpublisher);
- registrare i metadati compilando i campi definiti nello [standard DCAT-AP](/it/library/ch-dcat-ap) (fa stato l’opzione di pubblicazione scelta);
- Inviare un’immagine e una descrizione dell’organizzazione, se possibile in quattro lingue (DE, FR, IT, EN), affinché possano essere pubblicate sulla sua pagina ([esempio](https://opendata.swiss/it/organization/schweizerisches-bundesarchiv-bar)).

## Attivazione

L’Archivio federale e il fornitore dei dati provvedono insieme a che tutti i dati, i metadati e le descrizioni siano riportati correttamente nell’ambiente di test.

Una volta ottenuto il consenso, l’Archivio federale attiva i dati, che da quel momento sono consultabili in linea.
