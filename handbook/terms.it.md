---
Title: Definizione delle condizioni d’uso
Category: Prepare
Handbook: yes
Tags:
Date: 2016-01-01
Slug: terms
Authors:
Lang: it
Draft: yes
Summary: Come spiegato nel capitolo «Verifiche giuridiche preliminari», in seno all’amministrazione pubblica le condizioni d’uso di un set di dati si fondano su una base legale.
---

I testi normativi sono tuttavia redatti in un linguaggio non sempre facilmente comprensibile per gli utenti, senza contare che è difficile avere una visione d’insieme delle molte leggi vigenti.

Per questa ragione, su opendata.swiss per ogni set di dati sono indicate [condizioni d’uso](https://opendata.swiss/it/terms-of-use/) che con pochi simboli e frasi ne illustrano l’utilizzo ammesso. La base legale applicabile viene così espressa in una lingua unitaria e di facile comprensione. Prima della pubblicazione dei dati su opendata.swiss, le autorità sono pertanto tenute a scegliere le condizioni d’uso che rispecchiano correttamente le disposizioni della pertinente base legale.

[Qui](https://opendata.swiss/it/terms-of-use/) è riportata una panoramica delle condizioni d’uso ammesse per opendata.swiss. In base all’esito della verifica [giuridica preliminare](frameworks) è ora possibile selezionare le condizioni che fanno al caso.

| Esito della verifica giuridica preliminare | Condizioni d’uso | Simbolo |
|--------------------------------------------|------------------|--------|
| Il set di dati può essere pubblicato su opendata.swiss senza limitazioni d’uso. | Libero utilizzo | <img src="../../images/terms_open.svg" width="38" height="58"> |
| Il set di dati può essere pubblicato su opendata.swiss, ma l’indicazione della fonte è obbligatoria. | Libero utilizzo. Indicazione della fonte obbligatoria. | <img src="../../images/terms_by.svg" width="74" height="58"> |
| Caso speciale: a tutte le domande dello schema – tranne quella sull’uso commerciale o eventualmente quella sull’indicazione della fonte – è stato risposto affermativamente (cfr. spiegazione sottostante). | Libero utilizzo. Utilizzo a fini commerciali ammesso soltanto previo consenso del titolare dei dati. <br><br> Oppure <br><br> Libero utilizzo. Indicazione della fonte obbligatoria. Utilizzo a fini commerciali ammesso soltanto previo consenso del titolare dei dati. | <img src="../../images/terms_ask.svg" width="84" height="58"> <br> <img src="../../images/terms_by-ask.svg" width="120" height="58"> |
| Non si tratta di OGD | Nessuna pubblicazione su opendata.swiss | - |

Caso speciale: se la base legale non ammette un uso commerciale, al momento i dati non possono essere pubblicati su opendata.swiss. Se l’uso commerciale è invece ammesso, ma richiede un consenso, ci si trova di fronte a un caso speciale. Se i dati vengono pubblicati su opendata.swiss, occorre stabilire in anticipo se consentirne l’uso commerciale. I dati soggetti a condizioni restrittive non vengono pubblicati su opendata.swiss.

Le condizioni d’uso e il rimando alla base legale serviranno in un secondo tempo per il caricamento dei [metadati nel catalogo di opendata.swiss](/it/publish/metadata).

Per maggiori dettagli sulle questioni giuridiche rilevanti per gli OGD, consultare il piano per le condizioni quadro legali per [la pubblicazione di dati come OGD](/it/library/konzept-rechtliche-rahmen).
