---
Title: Quadro giuridico
Date: 2016-01-29
Slug: legal-notice
Summary:
URL:
Lang: it
---

### Responsabilità

Nonostante le informazioni pubblicate siano state esaminate con grande attenzione, si declina qualsiasi responsabilità per la fedeltà, l’esattezza, l’attualità, l’affidabilità e la completezza del loro contenuto.

Le autorità partecipanti al sito si riservano esplicitamente il diritto di modificare o cancellare, in parte o del tutto, i contenuti del sito o di sospenderne temporaneamente la pubblicazione in qualsiasi momento e senza preavviso.

Le autorità declinano qualsiasi responsabilità per danni materiali o immateriali riconducibili all’accesso alle informazioni diffuse, all’uso o al mancato uso del sito, all’utilizzazione abusiva del collegamento o a disturbi tecnici del sito.

### Rimandi e collegamenti

Rimandi e collegamenti a siti web di terzi non rientrano nella sfera di responsabilità delle autorità partecipanti. L’utente consulta e utilizza tali pagine web a proprio rischio. Le autorità dichiarano esplicitamente di non avere alcuna influenza sulla forma, il contenuto e le offerte delle pagine collegate. Le informazioni e i servizi offerti su tali pagine web sono interamente di responsabilità dei loro autori. Si declina qualsiasi responsabilità per tali pagine web.

### Protezione dei dati

Ai sensi dell’articolo 13 della Costituzione federale e secondo le leggi sulla protezione dei dati, ognuno ha diritto al rispetto della sua vita privata, nonché d’essere protetto dall’impiego abusivo dei suoi dati personali. Le autorità partecipanti al sito si attengono rigorosamente a queste disposizioni. Su *handbook.opendata.swiss*, i dati personali sono trattati con la massima riservatezza e non sono venduti né trasmessi a terzi.

In stretta collaborazione con i nostri hosting provider, ci adoperiamo per proteggere le banche dati da intrusioni esterne, perdite, abusi o falsificazioni.

L’accesso a *handbook.opendata.swiss* comporta la registrazione dei dati seguenti: l’indirizzo IP, la data, l’ora, la richiesta del browser e le informazioni generalmente trasmesse al sistema operativo o al browser. I server web dei nostri hosting provider registrano soltanto dati di utilizzazione impersonali e li elaborano in modo che le autorità partecipanti possano riconoscere le tendenze e migliorare di conseguenza la loro offerta (log file). Per ulteriori informazioni sull’analisi web si rimanda al capitolo seguente.

I dati di utilizzazione non vengono collegati a dati personali. Un’eccezione è costituita dalla presa di contatto volontaria. Gli indirizzi e-mail registrati sono archiviati in una banca dati separata che non ha alcuna relazione con i log file anonimi. La registrazione può essere revocata in qualsiasi momento.

### Analisi web

Il sito *handbook.opendata.swiss* si avvale del servizio di analisi web open source Piwik. Piwik utilizza i cosiddetti «cookie», cioè file di testo che vengono salvati sul computer degli utenti e che permettono di studiare il loro uso del sito. Le informazioni generate dai cookie (incluso l’indirizzo IP abbreviato) sono trasmesse al nostro server in Svizzera che le registra per tale analisi. Questi dati servono all’ottimizzazione del sito. Gli indirizzi IP sono anonimizzati sin dall’inizio del processo.

Il salvataggio dei cookie può essere bloccato selezionando l’apposita opzione del browser. Tale impostazione potrebbe tuttavia impedire l’utilizzo di alcune funzioni del sito.

### Diritti d’autore

In generale, i dati pubblicati su *handbook.opendata.swiss* non sono protetti dai diritti d’autore. Tutte le informazioni contenute nel sito sono liberamente accessibili al pubblico.

### Codice sorgente

Il sito *handbook.opendata.swiss* utilizza il generatore di siti statici
[Pelican](http://getpelican.com).
Pelican e tutti i suoi componenti sono [software open source](https://github.com/getpelican/pelican).
Secondo la licenza Affero GNU GPL v3.0, anche le estensioni sviluppate per questa piattaforma sono
[liberamente accessibili](https://github.com/opendata-swiss/ogd-handbook-site).
